<html>
<head>
<title>Reglement </title>
<link rel="stylesheet" href="../../style/style.css">
<style type="text/css">
<!--
-->
</style>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" background="../../images/bg_content.gif">
<table width="574" border="0" cellspacing="0" cellpadding="0">
  <tr> 
    <td class="title" width="40"><img src="../../images/trans.gif" width="40" height="10"></td>
    <td class="title" width="520">Reglement</td>
    <td rowspan="2" width="14" valign="bottom"><img src="../../images/title_right.gif" width="14" height="28"></td>
  </tr>
  <tr> 
    <td height="3" valign="bottom" colspan="2"><img src="../../images/title_bottom.gif" width="560" height="3"></td>
  </tr>
</table>
<table width="574" border="0" cellspacing="10" cellpadding="0">
  <tr>
    <td> 
      <table width="100%" border="0" cellspacing="0" cellpadding="0">
        <tr>
          <td width="440"> 
            <p class="textbold1" align="left">Reglement van orde van de Conferentie<br>
              van Europese Grondwettelijke Hoven</p>
          </td>
          <td align="right" width="100"> <img src="../../images/title_pix/no_file.gif" width="100" height="75"></td>
        </tr>
      </table>
      
      <p align="right"><img src="../../images/pdf_logo.gif" width="16" height="16"> 
        <span class="textlink"><a href="Reglement-NL.pdf" class="textlink">T&eacute;l&eacute;charger</a></span> 
      </p>
      <table width="100%" border="0">
        <tr> 
          <td width="30%" class="textnormal" valign="top"> 
            <p class="textbold">Art. 1<br>
              Grondslag</p>
          </td>
          <td width="2%">&nbsp;</td>
          <td class="textnormal" valign="top"> 
            <p>Het reglement van orde van de Conferentie berust op de statuten 
              van de Conferentie van Europese Grondwettelijke Hoven van 16/17 
              mei 1999 in Warschau.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 2<br>
              Organisatie van congressen </p>
            <p class="textnormal"> (art. 3 van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> De Conferentie van Europese Grondwettelijke Hoven organiseert 
              in de regel een congres om de drie jaar.</p>
            <p><sup>2</sup> Het congres omvat een openings en een slotzitting, alsmede de 
              debatten.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 3<br>
              Nationale rapporten en algemeen rapport </p>
            <p> (art. 9 van de statuten)</p>
            <p>&nbsp;</p>
          </td>
          <td width="2%">&nbsp;</td>
          <td class="textnormal" valign="top"> 
            <p>Tijdens de voorbereidende vergadering bepaalt de &quot;Kring van 
              Voorzitters&quot; de specifieke thema's en voorziet in de modaliteiten 
              voor het indienen van de nationale rapporten en het opstellen van 
              een vragenlijst en wijst de algemene rapporteur of rapporteurs aan. 
            </p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 4 <br>
              Verloop van het congres </p>
            <p>(art. 9, 2&deg;, van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> Het congres begint met een plechtige openingszitting. 
              Het eindigt met een bijzondere slotzitting.</p>
            <p><sup>2</sup> De &quot;Kring van Voorzitters&quot; bepaalt of de 
              debatten in voltallig congres en/of in subcommissies plaatsvinden.</p>
            <p><sup>3</sup> De &quot;Kring van Voorzitters&quot; wijst voor elk 
              debat een voorzitter aan.</p>
            <p><sup>4</sup> De &quot;Kring van Voorzitters&quot; bepaalt voor 
              elk congres de technische modaliteiten voor de voorstelling van 
              de specifieke thema's door de rapporteurs en voor de interventies 
              van de deelnemers.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 5 <br>
              Waarnemers en genodigden </p>
            <p>(art. 5 en art. 9, 2&deg;, van de statuten) </p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> Als <span class="textbold">waarnemers</span> kunnen 
              worden toegelaten:</p>
            <p class="ident"> 1. de supranationale Europese hoven; <br>
              2. de Europese grondwettelijke hoven en de analoge instellingen 
              binnen Europa die vooreerst niet het statuut van volwaardig lid 
              of van geassocieerd lid wensen te verwerven; <br>
              3. de commissies en de instellingen van de Raad van Europa en van 
              de Europese Gemeenschappen die zich inzonderheid met de grondwettelijke 
              rechtscolleges bezighouden; <br>
              4. de niet-Europese grondwettelijke hoven en analoge instellingen.</p>
            <p><br>
              <sup>2</sup> Als <span class="textbold">genodigden</span> kunnen 
              worden toegelaten:</p>
            <p class="ident"> 1. de hoogste rechtscolleges van het gastland; <br>
              2. andere Europese en niet-Europese hoven; <br>
              3. andere instellingen belast met kwesties van grondwettigheidstoetsing; 
              <br>
              4. particulieren.</p>
            <p><sup>3</sup> Tijdens de voorbereidende vergadering stelt het organiserende 
              Hof voor welke waarnemers en genodigden op het volgende congres 
              zouden moeten worden uitgenodigd.</p>
            <p><sup>4</sup> Tijdens de vergadering van de &quot;Kring van Voorzitters&quot; 
              daags v&oacute;&oacute;r het congres kunnen andere waarnemers en 
              genodigden tot het congres worden toegelaten.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 6 <br>
              Participatierechten van de geassocieerde leden</p>
            <p>(art. 4, 2&deg;, en art. 10 van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p>De <span class="textbold">geassocieerde leden</span> beschikken 
              over de volgende participatierechten:</p>
            <p class="Ident"> 1. deelname aan het congres; <br>
              2. indiening van een nationaal rapport over de specifieke thema's 
              van het congres; <br>
              3. deelname aan de debatten; <br>
              4. indiening van schriftelijke voorstellen bij de &quot;Kring van 
              Voorzitters&quot;.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 7 <br>
              Participatierechten van de waarnemers en de genodigden </p>
            <p>(art. 5 en art. 10 van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> De <span class="textbold">waarnemers</span> beschikken 
              over de volgende participatierechten:</p>
            <p class="Ident"> 1. deelname aan het congres; <br>
              2. indiening van een rapport over de specifieke thema's van het 
              congres; <br>
              3. deelname aan de debatten.</p>
            <p><sup>2</sup> De <span class="textbold">genodigden</span> beschikken 
              over de volgende participatierechten:</p>
            <p class="Ident"> 1. deelname aan de zittingen van het congres; <br>
              2. uitzonderlijk kan hun tijdens de debatten het woord worden verleend 
              door de Voorzitter van de zitting.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 8 <br>
              Deelnemerslijst</p>
            <p>&nbsp;</p>
          </td>
          <td width="2%">&nbsp;</td>
          <td class="textnormal" valign="top"> 
            <p>Het organiserende Hof stelt de deelnemers een bijgewerkte lijst 
              van de volwaardige leden met stemrecht, de geassocieerde leden, 
              de waarnemers en de genodigden ter beschikking voor de voorbereidende 
              vergadering en voor de hoofdconferentie.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 9 <br>
              Kring van Voorzitters</p>
            <p>(art. 9, 4&deg; en 5&deg;, en art. 12 van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> In de regel vergadert de &quot;Kring van Voorzitters&quot; 
              daags v&oacute;&oacute;r het congres en v&oacute;&oacute;r de sluiting 
              ervan.</p>
            <p><sup>2</sup> In de regel wordt gedurende het eerste jaar volgend 
              op het laatste congres een voorbereidende vergadering gehouden met 
              het oog op de voorbereiding van het volgende congres.</p>
            <p><sup>3</sup> Indien nodig kunnen bijkomende vergaderingen van de 
              &quot;Kring van Voorzitters&quot; worden bijeengeroepen. </p>
            <p><sup>4</sup> Beslissingen genomen via de schriftelijke procedure 
              zijn toelaatbaar.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 10<br>
              Agenda</p>
            <p>(art. 9 van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> De agenda moet worden gevoegd bij de schriftelijke 
              uitnodiging voor de vergadering van de &quot;Kring van Voorzitters&quot;.</p>
            <p><sup>2</sup> De agenda vermeldt afzonderlijk de verschillende onderwerpen 
              van de debatten (cf. bijlage). Zij kan bij de aanvang van de zitting 
              worden gewijzigd of aangevuld.</p>
            <p><sup>3</sup> De beslissingen worden vastgesteld in notulen.</p>
            <p><sup>4</sup> De notulen worden de volwaardige leden en de geassocieerde 
              leden schriftelijk medegedeeld.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 11 <br>
              Commissies</p>
            <p>&nbsp;</p>
          </td>
          <td width="2%">&nbsp;</td>
          <td class="textnormal" valign="top"> 
            <p>De &quot;Kring van Voorzitters&quot; kan commissies oprichten, 
              die over welbepaalde kwesties verslag uitbrengen, met name voor 
              de toelating of uitsluiting van grondwettelijke hoven of analoge 
              instellingen, alsmede voor kwesties betreffende de organisatie van 
              de Conferentie.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 12<br>
              Talen</p>
            <p>(art. 9, 2&deg;, van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> De offici&euml;le voertalen van het congres en binnen 
              de &quot;Kring van Voorzitters&quot; zijn het Frans, het Engels, 
              het Duits, het Russisch en, in voorkomend geval, een bijkomende 
              offici&euml;le taal van het organiserende Hof, met simultaanvertaling.</p>
            <p><sup>2</sup> Ieder lid kan, op zijn kosten, vragen om simultaanvertaling 
              in een andere taal. Het organiserende Hof verwezenlijkt die bijkomende 
              simultaanvertaling voor zover zulks technisch mogelijk is of geeft 
              de redenen aan waarom ze niet realiseerbaar is. Ingeval zich moeilijkheden 
              voordoen als gevolg van een te groot aantal aanvragen, wordt voorrang 
              gegeven aan die van de leden met de meeste anci&euml;nniteit als 
              lid.</p>
            <p><sup>3</sup> De &quot;Kring van Voorzitters&quot; kan ermee worden 
              belast tolken toe te laten, die de interventies van een delegatie, 
              op haar kosten, consecutief in een van de offici&euml;le voertalen 
              vertalen.</p>
            <p><sup>4</sup> Het schriftelijk nationaal rapport wordt ingediend 
              in een van de nationale talen van het lid alsmede in het Frans of 
              het Engels.</p>
            <p><sup>5</sup> Het algemeen rapport wordt opgesteld in het Frans 
              en het Engels.</p>
            <p><sup>6</sup> Het organiserende Hof kan bovendien het algemeen rapport 
              in een van zijn nationale talen publiceren.</p>
            </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 13 <br>
              Plaatsaanwijzing tijdens de zittingen</p>
            <p>&nbsp;</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> In de &quot;Kring van Voorzitters&quot; en tijdens 
              het congres nemen de volwaardige leden in beginsel plaats in de 
              volgorde van hun toetreding als volwaardig lid en, in geval van 
              gelijktijdige toetreding, in alfabetische volgorde. </p>
            <p><sup>2</sup> In het congres nemen na de volwaardige leden in volgorde 
              de geassocieerde leden, de waarnemers en de genodigden plaats. Onder 
              hen gelden op analoge wijze de regels die op de volwaardige leden 
              van toepassing zijn.</p>
            <p><sup>3</sup> Het organiserende Hof kan om redenen van billijkheid 
              aan bepaalde deelnemers andere plaatsen toewijzen.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 14<br>
              Media en openbaarheid </p>
            <p>(art. 12 van de statuten)</p>
            <p>&nbsp;</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> De media (pers, radio en televisie) worden tot de 
              openings en slotzittingen toegelaten. De &quot;Kring van Voorzitters&quot; 
              bepaalt in welke mate die beide zittingen voor andere personen worden 
              opengesteld.</p>
            <p><sup>2</sup> De debatten zijn niet openbaar.</p>
            <p><sup>3</sup> De vergaderingen van de &quot;Kring van Voorzitters&quot; 
              zijn niet openbaar.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 15 <br>
              Financi&euml;le bijdrage van de volwaardige leden </p>
            <p>(art. 4, 1&deg;, art. 9, 2&deg;, d, en art. 11, 1&deg;, 2&deg;, 
              a, en 3&deg;, van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> In principe komen de reis en hotelkosten ten laste 
              van de volwaardige leden.</p>
            <p><sup>2</sup> De algemene organisatiekosten van het congres die 
              gelijkelijk moeten worden verdeeld, omvatten overeenkomstig artikel 
              11, 2&deg;, a, van de statuten: </p>
            <p class="Ident"> 1. de huurkosten; <br>
              2. de kosten voor drukwerk; <br>
              3. de kosten voor vertaling van geschreven stukken; <br>
              4. de kosten voor tolkwerk; <br>
              5. de algemene beheerskosten; <br>
              6. de plaatselijke vervoerskosten.</p>
            <p><sup>3</sup> De &quot;Kring van Voorzitters&quot; beslist of en 
              in welke mate de hierna volgende uitgaven deel moeten uitmaken van 
              de algemene kosten van de Conferentie volgens artikel 11, 2&deg;, 
              van de statuten:</p>
            <p class="Ident"> 1. de maaltijdkosten; <br>
              2. de kosten voor een eventuele uitstap; <br>
              3. de specifieke kosten voor de inrichting van een eigen website 
              van de Conferentie; <br>
              4. de kosten voor bijzondere veiligheidsmaatregelen.</p>
            <p><sup>4</sup> De &quot;Kring van Voorzitters&quot; beslist bovendien 
              over het aantal leden per delegatie waarvan de kosten zijn begrepen 
              in de begroting van de Conferentie. </p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 16 <br>
              Financi&euml;le bijdrage van de geassocieerde leden en de waarnemers 
            </p>
            <p>(art. 4, 2&deg;, en art. 11, 2&deg;, b, van de statuten)</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> De reis en hotelkosten komen ten laste van de geassocieerde 
              leden en de waarnemers.</p>
            <p><sup>2</sup> Een financi&euml;le bijdrage per deelnemer kan worden 
              gevraagd aan de geassocieerde leden en de waarnemers. Deze omvat 
              de maaltijdkosten, de kosten voor een eventuele algemene uitstap, 
              alsmede een forfaitaire en beperkte deelname in de algemene kosten 
              van de Conferentie overeenkomstig artikel 11, 2&deg;, a, van de 
              statuten.</p>
            <p><sup>3</sup> De kosten voor de speciale programma's worden afzonderlijk 
              in rekening gebracht.</p>
            <p><sup>4</sup> Het bedrag van de financi&euml;le bijdrage wordt bepaald 
              op voorstel van het organiserende Hof.</p>
            <p>&nbsp;</p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 17 <br>
              Financi&euml;le bijdrage van de genodigden </p>
            <p>(art. 5 van de statuten)</p>
            <p>&nbsp;</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> In principe komen de reis en hotelkosten ten laste 
              van de genodigden.</p>
            <p><sup>2</sup> De genodigden dragen niet bij in de algemene kosten 
              van de Conferentie volgens artikel 11, 2&deg;, a, van de statuten, 
              noch in de maaltijdkosten of kosten voor een eventuele algemene 
              uitstap.</p>
            <p><sup>3</sup> In principe worden de kosten voor de speciale programma's 
              aan de genodigden aangerekend.</p>
            <p><sup>4</sup> Het recht van het gastland om de kosten die nog door 
              de genodigden moeten worden gedragen, geheel of gedeeltelijk op 
              zich te nemen, blijft onaangetast.</p>
            <p><sup>5</sup> De &quot;Kring van Voorzitters&quot; kan bovendien 
              beslissen die bedragen geheel of gedeeltelijk op te nemen in de 
              algemene kosten van de Conferentie. </p>
            <p>&nbsp; </p>
          </td>
        </tr>
        <tr> 
          <td width="30%" class="textnormal" valign="top"> 
            <p class="textbold">Art. 18<br>
              Inwerkingtreding</p>
            <p>(art. 14 van de statuten)</p>
            <p>&nbsp;</p>
          </td>
          <td width="2%">&nbsp;</td>
          <td class="textnormal" valign="top"> 
            <p><sup>1</sup> Het reglement van orde treedt in werking zodra het 
              door de &quot;Kring van Voorzitters&quot; is aangenomen.</p>
            <p><sup>2</sup> Het is opgesteld in het Frans, het Engels, het Duits 
              en het Russisch.</p>
            <p><sup>3</sup> Bij twijfel primeert de Franse versie. </p>
            <p>&nbsp; </p>
          </td>
        </tr>
        <tr> 
          <td width="30%" class="textnormal" valign="top">&nbsp;</td>
          <td width="2%">&nbsp;</td>
          <td class="textnormal" valign="top">&nbsp;</td>
        </tr>
        <tr> 
          <td colspan="3" class="textnormal" valign="top"> 
            <p class="textbold" align="center">&nbsp;</p>
            <p class="textbold" align="center">Met eenparigheid aangenomen bij 
              de eindstemming van de &quot;Kring van Voorzitters&quot;<br>
              op 16 mei 2002 te Brussel</p>
            <p class="textbold" align="center">&nbsp;</p>
            <p class="textbold" align="center">&nbsp;</p>
            <p class="textbold">Bijlage. - Model van agenda van de &quot;Kring 
              van Voorzitters&quot; ter voorbereiding van de Conferentie</p>
            <p class="textbold">&nbsp;</p>
            </td>
        </tr>
        <tr> 
          <td colspan="3" class="textnormal" valign="top"> 
            <p class="textbold">Permanente thema's (voorbereidende vergadering 
              of hoofdconferentie)</p>
            <p> <span style='font-size:11.0pt;font-family:Symbol;'>·</span> goedkeuring 
              van de agenda<br>
              <span style='font-size:11.0pt;font-family:Symbol;'>·</span> keuze van de Voorzitter van de Conferentie (artikel 9, 3&deg;, 
              van de statuten)<br>
              <span style='font-size:11.0pt;font-family:Symbol;'>·</span> thema's van de volgende Conferentie (artikel 9, 2&deg;, c, van 
              de statuten)<br>
              <span style='font-size:11.0pt;font-family:Symbol;'>·</span> plaats van de volgende Conferentie (artikel 9, 2&deg;, c, en 5&deg;, 
              van de statuten)<br>
              <span style='font-size:11.0pt;font-family:Symbol;'>·</span> datum van de volgende Conferentie (artikel 9, 2&deg;, c, van de 
              statuten)<br>
              <span style='font-size:11.0pt;font-family:Symbol;'>·</span> keuze van bijkomende talen van de Conferentie, inzonderheid die 
              van het gastland (artikel 9, 2&deg;, c, van de statuten; artikel 
              12 van het reglement van orde)<br>
              <span style='font-size:11.0pt;font-family:Symbol;'>·</span> opstellen van de vragenlijst (artikel 3 van het reglement van 
              orde)<br>
              <span style='font-size:11.0pt;font-family:Symbol;'>·</span> modaliteiten voor het indienen van de nationale rapporten (artikel 
              3 van het reglement van orde)<br>
              - keuze van de algemene rapporteur of rapporteurs (artikel 3 van 
              het reglement van orde)<br>
              <span style='font-size:11.0pt;font-family:Symbol;'>·</span> uitnodiging van genodigden op het congres (artikel 9, 2&deg;, 
              b, van de statuten; artikel 5, tweede lid, van het reglement van 
              orde)<br>
              <span style='font-size:11.0pt;font-family:Symbol;'>·</span> uitnodiging van waarnemers op het congres (artikel 9, 2&deg;, 
              b, van de statuten; artikel 5, eerste lid, van het reglement van 
              orde)<br>
              <span style='font-size:11.0pt;font-family:Symbol;'>·</span> organisatie van het congres (voltallig congres - subcommissies) 
              (artikel 4 van het reglement van orde) <br>
              <span style='font-size:11.0pt;font-family:Symbol;'>·</span> organisatie van de debatten (voorzitterschap van de debatten, 
              inschrijving en volgorde van de interventies van de deelnemers) 
              (artikel 4 van het reglement van orde)<br>
              <span style='font-size:11.0pt;font-family:Symbol;'>·</span> goedkeuring van het slotcommuniqu&eacute; van het congres (artikel 
              9, 2&deg;, g, en artikel 12, 1&deg; en 3&deg;, van de statuten) 
              <br>
            </p>
            <p>&nbsp;</p>
            <p>&nbsp;</p>
            </td>
        </tr>
        <tr> 
          <td colspan="3" class="textnormal" valign="top" height="36"> 
            <p class="textbold">Financi&euml;le beslissingen (voorbereidende vergadering 
              of hoofdconferentie)</p>
            <p><span style='font-size:11.0pt;font-family:Symbol;'>·</span> budget 
              voor de algemene kosten van de Conferentie (artikel 11, 2&deg;, 
              a, en 3&deg;, van de statuten; artikel 15, tweede lid, van het reglement 
              van orde)<br>
              <span class="Ident">&nbsp;&nbsp;&nbsp;&nbsp;&nbsp;</span>1. huurkosten;<br>
              <span class="Ident">&nbsp;&nbsp;&nbsp;&nbsp;&nbsp;</span>2. kosten 
              voor drukwerk;<br>
              <span class="Ident">&nbsp;&nbsp;&nbsp;&nbsp;&nbsp;</span>3. kosten 
              voor vertaling van geschreven stukken;<br>
              <span class="Ident">&nbsp;&nbsp;&nbsp;&nbsp;&nbsp;</span>4. kosten 
              voor tolkwerk;<br>
              <span class="Ident">&nbsp;&nbsp;&nbsp;&nbsp;&nbsp;</span>5. algemene 
              beheerskosten;<br>
              <span class="Ident">&nbsp;&nbsp;&nbsp;&nbsp;&nbsp;</span>6. plaatselijke 
              vervoerskosten.<br>
              <br>
              <span style='font-size:11.0pt;font-family:Symbol;'>·</span> beslissing 
              over de vraag of en in welke mate de hierna volgende uitgaven deel 
              moeten uitmaken van de algemene kosten van de Conferentie volgens 
              artikel 11, 2&deg;, a, van de statuten (artikel 15, derde lid, van 
              het reglement van orde)<br>
              <span class="Ident">&nbsp;&nbsp;&nbsp;&nbsp;&nbsp;</span>1. maaltijdkosten;<br>
              <span class="Ident">&nbsp;&nbsp;&nbsp;&nbsp;&nbsp;</span>2. kosten 
              voor een eventuele uitstap;<br>
              <span class="Ident">&nbsp;&nbsp;&nbsp;&nbsp;&nbsp;</span>3. kosten 
              voor inrichting van een website;<br>
              <span class="Ident">&nbsp;&nbsp;&nbsp;&nbsp;&nbsp;</span>4. kosten 
              voor bijzondere veiligheidsmaatregelen;<br>
              <span class="Ident">&nbsp;&nbsp;&nbsp;&nbsp;&nbsp;</span>5. aantal 
              leden per delegatie.<br>
              <br>
              <span style='font-size:11.0pt;font-family:Symbol;'>·</span> bedrag 
              van de financi&euml;le bijdragen van de geassocieerde leden en van 
              de waarnemers (artikel 4, 2&deg;, artikel 5, artikel 9, 2&deg;, 
              e, en artikel 11, 2&deg;, b, van de statuten; artikel 16 van het 
              reglement van orde)<br>
              <span style='font-size:11.0pt;font-family:Symbol;'>·</span> verdeling 
              van de bijzondere kosten voor de genodigden (artikel 5 van de statuten; 
              artikel 17 van het reglement van orde)<br>
              <span style='font-size:11.0pt;font-family:Symbol;'>·</span> aanvaarding 
              van financi&euml;le giften vanwege derden (artikel 9, 2&deg;, f, 
              en artikel 11, 2&deg;, c, van de statuten) </p>
            <p>&nbsp;</p>
            <p>&nbsp;</p>
          </td>
        </tr>
        <tr> 
          <td colspan="3" class="textnormal" valign="top"> 
            <p class="textbold">Overige thema's, in voorkomend geval</p>
            <p><span style='font-size:11.0pt;font-family:Symbol;'>·</span> bijzondere 
              voorstellen van volwaardige leden (artikel 4, 1&deg;, van de statuten)<br>
              <span style='font-size:11.0pt;font-family:Symbol;'>·</span> schriftelijke voorstellen van geassocieerde leden (artikel 4, 
              2&deg;, van de statuten; artikel 6 van het reglement van orde)<br>
              <span style='font-size:11.0pt;font-family:Symbol;'>·</span> aanvaarding, schorsing en uitsluiting van leden (artikel 9, 2&deg;, 
              a, van de statuten)<br>
              <span style='font-size:11.0pt;font-family:Symbol;'>·</span> uitvaardiging of wijziging van het reglement van orde (artikel 
              9, 2&deg;, h, van de statuten)<br>
              <span style='font-size:11.0pt;font-family:Symbol;'>·</span> wijziging van de statuten (artikel 9, 2&deg; i, van de statuten)<br>
              <span style='font-size:11.0pt;font-family:Symbol;'>·</span> ontbinding van de Conferentie (artikel 9, 2&deg;, j, van de statuten) 
              <br>
              <span style='font-size:11.0pt;font-family:Symbol;'>·</span> oprichting van commissies (artikel 11 van het reglement van orde)<br>
              <br>
            </p>
          </td>
        </tr>
        <tr> 
          <td colspan="3" class="textnormal" valign="top">&nbsp;</td>
        </tr>
        <tr> 
          <td width="30%" class="textnormal" valign="top">&nbsp;</td>
          <td width="2%">&nbsp;</td>
          <td class="textnormal" valign="top">&nbsp;</td>
        </tr>
      </table>
      <br>
    </td>
  </tr>
</table>
</body>
</html>
